---
title: Náš postoj k Unity runtime fee podmínkám
date: 2023-09-27T00:00:00+01:00
publishDate: 2023-09-27T00:00:00+01:00
authorInfo: Autoři jsou herní vývojáři a členové odborové organizace
type: statements
draft: false
---

Stejně jako zbytek vývojářského světa, i my v poslední době sledujeme kontroverzi ohledně Unity runtime fee podmínek.
Jako odborová organizace zaštiťující i herní sektor se k situaci chceme vyjádřit.

Náš nazor je, že jakékoliv změny ohledně licenčních podmínek od Unity technologies, které by se daly popsat jako:
- retroaktivně ovlivňující uživatele a existující instalace
- nutící vývojáře proti jejich vůli přidávat sledovací software do jejich aplikací
- efektivně omezujicí vývojáře ve výběru jejich obchodního modelu
- zaváděné netransparentním způsobem bez jakékoliv předchozí diskuze s komunitou

**jsou nepřijatelné**

Věříme, že každa změna licenčních podmínek by měla být výsledek diskuze mezi všemi zainteresovanými stranami.
Vývojáři by měli mít možnost použivat software pod takovými licenčními podmínkami, jaké byly v době uzavření dohody.
A to hlavně v případech (ale nejen v nich) kdy se to přímo dotýká jejich živobytí.

Vývojáři by měli mít kontrolu nad jejich produkty a mít svobodu si sami zvolit, jestli chtěji používat sledovací software nebo ne.
Je bezprecedentní, aby poskytovatel vývojářského nástroje nutil vývojáře špehovat vlastní uživatele.
Zároveň je tímto znemožněno dodávat software, který v sobě neobsahuje sledování nebo DRM.

Poplatky počítané za instalaci (oproti počítáni vůči příjmu) mají nerovný dopad na různé obchodní modely. 
Free-to-play, neziskové projekty, demo a hobby uživatelé jsou zasaženi mnohem víc, zvláště v situacích kdy 
počet instalací jejich softwaru je v hrubém nepoměru k jejich příjmům. 

Ačkoliv chápeme, že občas je nutné změnit podmínky použití, nikdy by nemělo být možné jednostranně 
zneplatnit předchozí dohody. A všechny změny licenčních podmínek by se měly zavádět až po diskuzi s komunitou.

Je také velice očividné, že tyto změny prováděné společností Unity nejsou navrhované v dobré víře, protože zároveň se zveřejněním změn
došlo z jejich strany ke smazání repozitáře předchozích verzí licenčních podmínek. 

Doufáme, že společnost Unity technologies ještě přehodnotí svůj postup a začne naslouchat svým uživatelům, 
protože to je jediný způsob jak opravit pošramocený vztah mezi nimi a jejich komunitou.

[Původní blog post na který reaguje tento text](https://web.archive.org/web/20230912135629/https://blog.unity.com/news/plan-pricing-and-packaging-updates)
