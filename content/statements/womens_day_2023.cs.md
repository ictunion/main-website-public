---
title: Ke dni žen 2023
date: 2023-03-08
draft: true
---
Mezinárodní den žen je tady a naše firmy už rozesílají e-maily se zábavnými soutěžemi a
firemními večírky a rozdávají zaměstnankyním květiny a čokoládu.

My však tento den, který má své kořeny ve stávce amerických švadlen, nevnímáme jako
oslavu, ale jako příležitost k zamyšlení nad skutečným postavením žen na pracovišti.

Ano, díky úsilí pracovníků*ic a institucí v rámci EU i jednotlivých zemí došlo ke zlepšení.
Stále nás však čeká dlouhá cesta, abychom dosáhli pracovních podmínek, které si ženy v
odvětví informačních a komunikačních technologií, v celé ČR, v Evropě, ve světě zaslouží.
Aby každý den mohl být dnem žen!

Zde je několik návrhů pro vládní instituce a pro naše firmy:

- Přijměte vážná opatření ke snížení rozdílů v odměňování žen a mužů. I když se
situace postupně zlepšuje, podle posledních statistik Evropské komise z listopadu
2022 je rozdíl v odměňování žen a mužů stále na úrovni 13 %.
- Řiďte se směrnicemi EU o transparentnosti odměňování.
- Buďte schopni na dotaz pracovníků*ic poskytnout údaje o rozdílech v odměňování a
případná řešení pro zlepšení.
- Nenuťte zaměstnance*kyně podepisovat nezákonná NDA a nedávejte jim pokyny,
aby o našich platech nemluvili.
- Následujte příkladu Španělska a zřiďte menstruační volno pro každou ženu, která ho
potřebuje.

Co můžeme udělat jako zaměstnanci*kyně, abychom prosadili změnu?

- Tlačit na naše společnosti, aby prosazovaly nové směrnice EU o transparentnosti
mezd.
- Otevřeně hovořit o našich platech a odmítnout podepsat NDA týkající se této
záležitosti.
- Organizovat se na svých pracovištích, abychom mohli společně se všemi
spolupracovníky*icemi požadovat smlouvy upravené kolektivními smlouvami.

Toto je výzva k akci pro všechny pracovníky*ice ICT, kteří chtějí spravedlivé pracovní
podmínky pro sebe i ostatní.
