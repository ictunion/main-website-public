---
title: ICT Odborovy rozšiřují své řady – vítáme nové kolegy z DHL ITS
date: 2026-06-29T00:00:00+01:00
publishDate: 2024-06-29T00:00:00+01:00
authorInfo: Autoři jsou členové odborové organizace
type: statements
draft: false
--- 

S velkou radostí oznamujeme, že se naše odborové hnutí rozrostlo o nové členstvo na dalším pracovišti! 

**Zaměstnanci společnosti DHL ITS se připojili k ICT odborům**, čímž posílili naši společnou snahu o zlepšování pracovních podmínek v IT sektoru. Tento krok je dalším důkazem rostoucí solidarity mezi pracovníky v oboru a jejich odhodlání společně a aktivně hájit svá práva.

### Společně za lepší pracovní podmínky

Vítáme naše nové kolegy a těšíme se na společnou práci, která povede k větší spravedlnosti, transparentnosti a férovému zacházení na pracovišti. 

Jak sami zaměstnanci DHL ve svém prohlášení uvedli:

> "Odbory v sektoru IT jsou ochranou proti diskriminaci v odvětví, které se vyznačuje nevyváženou pracovní dobou a neustálými změnami. Dává moc lidem, kteří vytvářejí digitální svět, a zajišťuje, že nejsou jen nástrojem pro zisk, ale hlasem, který musí být slyšet."

Odborovou organizaci zastupuje demokraticky zvolený výbor, složený ze zaměstnanců a zaměstnankyň z různých oddělení firmy. Již se podařilo zahájit sociální dialog se zaměstnavatelem – ten probíhá formou pravidelných měsíčních schůzek s vedením společnosti. Zvolení zástupci a zástupkyně i členstvo z DHL ITS v Praze si uvědomují, že ustanovení sociálního dialogu je jenom začátek a my budeme i nadále sledovat a podporovat jejich další kroky.

### Chcete se zapojit nebo se dozvědět více?

Pokud vás zajímá, jak odbory fungují, nebo uvažujete o jejich založení na svém pracovišti, **neváhejte nás kontaktovat**. Rádi vám odpovíme na všechny dotazy a pomůžeme s organizačním procesem.

**Napište nám**: [info@ictunion.cz](mailto:info@ictunion.cz)

Těšíme se na další rozšíření našich řad a na setkání s vámi na některé z našich akcí!

{{< contacts >}}
