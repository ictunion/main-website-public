---
title: Postup odborů při insolvenci Monster 
date: 2025-12-01T00:00:00+01:00
publishDate: 2025-12-01T00:00:00+01:00
authorInfo: Autor je odborový zástupce v MonsterCareers CZ
type: statements
draft: false
---

V létě 2025 došlo v Monster Worldwide CZ s.r.o. ke změnám v důsledku insolvence mateřské společnosti v USA, což vedlo k nejistotě ohledně budoucí činnosti tuzemské firmy. Zaměstnanci v Česku i dalších evropských zemích čelili riziku ukončení pracovního poměru bez jistoty vyplacení poslední mzdy či zákonného odstupného.

Odborová organizace MonsterCareers CZ připravila sérii informačních schůzek, na kterých byly zaměstnancům vysvětleny postupy v případě insolvence, včetně využití státního garančního fondu, možnosti zůstat zaměstnancem do rozhodnutí soudu a také náležitosti okamžitého rozvázání pracovního poměru podle zákoníku práce. Zaměstnanci ocenili naše schůzky a aktivitu vyvíjenou odbory. Veškeré naše kroky byly konzultovány se zástupci ICT Union a využili jsme i konzultace s právníkem.

Jednání s menšinovým vlastníkem Randstad narážela na omezenou ochotu k odpovědnému řešení, Randstad přenášel zodpovědnost na americkou společnost Apollo.

V České republice se nám nakonec podařilo v srpnu 2025 vyjednat dodatečné financování z USA, které umožnilo rozvázat pracovní poměry formou dohody. Tuto možnost většina zaměstnanců přijala, což vedlo k rychlému vypořádání právních nároků bez nutnosti čekat na státní podporu.

Postup odborové organizace MonsterCareers CZ v této krizi byl založen na poskytování faktických informací zaměstnancům, právních konzultacích, spolupráci s dalšími odbory a transparentní komunikaci.
