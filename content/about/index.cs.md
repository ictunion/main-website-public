---
title: "O nás"
url: o-nas
type: about
description: |
    Jsme skupina pracovníků a pracovnic z call center a IT sektoru (tedy sektoru ICT) v celém Česku a společně se scházíme, abychom řešili naše pracovní podmínky, zamýšleli se, jak je změnit a navzájem se v jejich změně podporovali.

    Jsme sektorová odborová organizace - to znamená, že nesdružujeme jenom zaměstnance\*kyně na jednom pracovišti, ale všechny, kdo v sektoru ICT pracují jako jednotlivci nebo celá pracoviště. Našimi členkami a členy jsou jak programátoři\*ky, testeři\*ky apod., tak i pracovníci\*ce call center, back office a mnoho dalších.
---

## Co děláme?

**Naše cíli jsou:**

- propojit všechny pracovníky\*ce v našem sektoru a vytvořit komunitu,
- hájit naše ekonomická, profesní, sociální a fyzická práva,
- dosáhnout lepších pracovních podmínek (vyšší mzdy, lepší pracovní doba...),
- bojovat proti jakékoliv formě útlaku na pracovišti.

Snažíme se také **spolupracovat s jinými organizacemi** v rámci snah o společenskou změnu (například spolupráce s organizacemi, co se zasazují o klimatickou spravedlnost).

Abychom byli součástí odborových struktur, **vstoupili jsme do Odborového svazu pracovníků peněžnictví a pojišťovnictví - OSPPP.**

## Jak fungujeme?

Jsme aktivní odborová organizace a **každý měsíc máme online členské schůze v anglickém i českém jazyce**, kde se domlouváme na dalších akcích a děláme společná rozhodnutí. Jednou za půl roku máme velkou plánovací schůzi osobně a mezi tím další schůzky a akce online i osobně. Jako člen\*ka odborů se do tohoto všeho můžeš, ale nemusíš zapojit.

## Jak jsme vznikli?

**Odborová organizace pracujicích v ICT vznikla v létě 2021** za účelem spojit pracovníky\*ice call center a IT sektoru (tedy sektoru ICT)  v celém Česku a poskytnout jim společnou platformu. Podnětem pro náš vznik byla situace týkající se pracovních podmínek během pandemie Covid-19, následně jsme zorganizovali naši první kolektivní akci – petici k home office.
