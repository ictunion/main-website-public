---
title: "O nás"
url: o-nas
type: about
description: |
    Jsme skupina pracovníků a pracovnic z call center a IT sektoru (tedy sektoru ICT) v celém Česku a společně se scházíme, abychom řešili naše pracovní podmínky, zamýšleli se, jak je změnit a navzájem se v jejich změně podporovali.

    Jsme sektorová odborová organizace – to znamená, že nesdružujeme jenom zaměstnance\*kyně na jednom pracovišti, ale všechny, kdo v sektoru ICT pracují jako jednotlivci nebo celá pracoviště. Našimi členkami a členy jsou jak programátoři\*ky, testeři\*ky apod., tak i pracovníci\*ce call center, back office a mnoho dalších.

    {{< contacts >}}
---

## Co děláme?

**Naše cíle jsou:**

- propojit všechny pracovníky\*ce v našem sektoru a vytvořit komunitu,
- hájit naše ekonomická, profesní, sociální a fyzická práva,
- dosáhnout lepších pracovních podmínek (vyšší mzdy, lepší pracovní doba...),
- bojovat proti jakékoliv formě útlaku na pracovišti.

Snažíme se také **spolupracovat s jinými organizacemi** v rámci snah o společenskou změnu (například spolupráce s organizacemi, co se zasazují o klimatickou spravedlnost).

Abychom byli součástí odborových struktur, **vstoupili jsme do Odborového svazu pracovníků peněžnictví a pojišťovnictví -- [OSPPP](https://www.osppp.cz/).**

## Jak fungujeme?

Jsme aktivní odborová organizace a **každý měsíc máme online členské schůze v anglickém i českém jazyce**,
kde se domlouváme na dalších akcích a děláme společná rozhodnutí.
Jednou za půl roku máme velkou plánovací schůzi osobně a mezi tím další schůzky a akce online i osobně.
Jako člen\*ka odborů se do tohoto všeho můžeš, ale nemusíš zapojit.

## Co je možné na pracovišti?

V rámci sektorových odborů mají členi\*ky také možnost založit **odbory na pracovišti**.
Pokud se s dalšími kolegy a kolegyněmi dohodnete, že chcete mít hlas na svém pracovišti,
máte tak možnost měnit podmínky přímo u vašeho zaměstnavatele. Neznamená to ovšem, že každý\*á člen\*ka k tomuto cíli směřují,
sektorové odbory jsou důležité samy o sobě.

## Jak jsme vznikli?

**Odborová organizace pracujících v ICT vznikla v létě 2021** za účelem spojit pracovníky\*ice call center a IT sektoru (tedy sektoru ICT)
v celém Česku a poskytnout jim společnou platformu. Podnětem pro náš vznik byla situace týkající se pracovních podmínek během pandemie Covid-19,
následně jsme zorganizovali naši první kolektivní akci – petici k home office.

## Kdo jsme?

Naše chápání sektoru je velice **široké a inkluzivní**. Kdokoliv, kdo pracuje s informačními systémy,
na jejich vývoji nebo na jakékoliv pozici ve firmě, která je s tímto oborem spojena, se dle našeho názoru
kvalifikuje jako ICT pracovník\*ce. I tak se ale pokusíme vyjmenovat alespoň několik titulů, které bezesporu
za součást sektoru považujeme:

{{< occupations >}}
