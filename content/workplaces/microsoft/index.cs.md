---
title: Microsoft
subtitle: odborová organizace
email: microsoft@ictunion.cz
layout: single
---

My, z Odborové organizace pracujících v Microsoftu, jsme kolektiv zastupující všechny pracovníky\*ce společnosti Microsoft v České republice. Naším cílem je prosazovat hodnoty a poslání společnosti Microsoft a zároveň se zasazovat o práva a postavení všech pracujících. Naše odborová organizace je součástí sektorových ICT odborů.

Jsme tvořeni a spravováni pracujícími a fungujeme svobodně a nezávisle na zaměstnavateli.

### Poslání a vize
Zasazujeme se o jistotu zaměstnání, rozšiřování zaměstnaneckých výhod a aktivní účast na rozhodovacích procesech s cílem vytvořit inkluzivnější a vstřícnější pracoviště. 

V souladu s firemním mottem "Naším posláním je umožnit každému člověku a každé organizaci na planetě dosáhnout více" je naším posláním zastupovat hlas pracujících ve společnosti Microsoft v České republice. Odborová organizace poskytuje důležitou platformu pro všechny pracující, aby mohli\*y vyjádřit své obavy, přispět svým pohledem a aktivně ovlivňovat rozhodnutí, která přispívají k dalšímu úspěchu a růstu naší společnosti. 

### Výhody členství v odborové organizaci
- **Bezplatná konzultace s právníkem**: Členové\*ky mohou získat bezplatnou konzultaci na jakékoli téma od právníka ICT odborů specializujícího se na pracovní právo.
- **Zastupování v případě sporu nebo propouštění**: V případě sporů se zaměstnavatelem nebo propouštění mohou být členové\*ky zastupováni odborovou organizací, která jim poskytne podporu a poradenství.
- **Znalost svých práv**: Členové\*ky jsou vzděláváni v oblasti pracovních témat a českého zákoníku práce, což zajišťuje, že rozumí svým právům na pracovišti. 
- **Vzdělávání v oblasti pracovního práva**: Členové\*ky mají přístup k průběžnému vzdělávání a školení o různých tématech v oblasti pracovního práva. 
- **Kolektivní vyjednávání**: Prostřednictvím vyjednávání tzv. kolektivních smluv se odborová organizace na pracovišti zapojuje do vyjednávání o různých aspektech pracovních podmínek, včetně odměňování, benefitů, pracovní doby, podoby pracovních procesů a dalších. 
- **Zapojení členstva do rozhodování**: Jako členové\*ky odborů se aktivně podílíte na utváření obsahu kolektivních smluv, čímž ovlivňujete a určujete pracovní podmínky ve firmě. 
- **Networking a profesní rozvoj**: Členství v odborech poskytuje příležitosti k setkávání a spolupráci s dalšími odborníky\*cemi v oboru, což usnadňuje výměnu zkušeností, znalostí a odbornosti. Tato platforma umožňuje členům\*kám rozšiřovat jejich profesní síť, sdílet osvědčené postupy a spolupracovat na sektorových výzvách, což podporuje neustálé vzdělávání a rozvoj v oboru. 
- **Bezpečnostní síť pro zachování výhod a dobrých pracovních podmínek**: Členství v odborech poskytuje záchrannou síť, která zajišťuje, že členové\*ky nepřijdou o výhody nebo dobré pracovní podmínky. 

### Jak se stát členem\*kou
Jedná se o jednoduchý proces, který umožňuje pracujícím připojit se k našemu společnému úsilí. Vyplňte [přihlášku k členství zde]({{< relref "register" >}}). Jakmile se stanete členem\*kou ICT odborů a zároveň pracujete pro společnost Microsoft, stáváte se členem*kou Odborové organizace pracujících v Microsoftu.

### Členské poplatky
Měsíční poplatek činí 1 % z vašeho měsíčního platu, maximálně však 300 Kč. Pokud chcete podpořit naše úsilí více, můžete přispět solidárním poplatkem až do výše 600 Kč.

Působíme v rámci ICT odborů. Přestože svůj poplatek platíte ICT odborům, je použit ve prospěch Odborové organizace pracujících v Microsoftu. Poplatek je využit následovně: 

- 20 % směřuje Odborovému svazu pracovníků peněžnictví a pojišťovnictví (OS PPP), 
- 40 % směřuje do společného rozpočtu ICT odborů, 
- 40 % využito přímo Odborovou organizací pracujících v Microsoftu.

### Jak je váš poplatek využit
Odborová organizace pracujících Microsoftu nezávisle rozhoduje o využití členských poplatků. Tyto finance jsou využívány na propagaci odborové organizace, pořádání členských schůzek a další náklady spojeny s nezávislým fungováním organizace.

Finanční prostředky ICT odborů jsou využívány na pořádání seminářů, školení a setkání přístupných všem členům*kám ICT odborů. Kromě toho jsou využívány na podporu dalších pracovišť, což podporuje silnější přítomnost odborových organizací v sektoru informačních a komunikačních technologií. V zájmu zachování důvěry a odpovědnosti je zajištěna transparentní správa prostředků – viz [Často kladené dotazy]({{< relref "faq" >}}).

OS PPP nám poskytuje právní a další podporu. Viz [webové stránky OS PPP](https://www.osppp.cz/).

### Členství je dobrovolné a anonymní
Členství v odborové organizaci je anonymní a není sdíleno se zaměstnavatelem ani dalšími členy.

Členství je dobrovolné a umožňuje vám kdykoli se připojit nebo vystoupit. Chcete-li své členství zrušit, stačí nám to oznámit na adresu [microsoft@ictunion.cz](mailto:microsoft@ictunion.cz) nebo přestat platit členský příspěvek.

### Zástupci\*kyně odborů a zapojení členstva
Výbor odborové organizace, který se skládá ze zvolených zástupců\*kyň, slouží jako hlavní spojka mezi pracujícími a společností. Výbor zprostředkovává komunikaci, organizuje schůzky, přijímá nové členy\*ky a tvoří vyjednávací tým.

Aby všichni členové\*ky měli\*y možnost zapojit se do fungování odborové organizace a ovlivňovat její činnost, pořádáme pravidelné měsíční členské schůze. Tato setkání poskytují členům\*kám příležitost vyjádřit své názory, sdílet postřehy a přispívat ke kolektivnímu rozhodovacímu procesu. 

Hlas a názory všech pracujících jsou pro nás zásadní. Vstupem do Odborové organizace pracujících v Microsoftu nám pomáháte zastupovat většinu hlasů v diskusích a jednáních týkajících se pracovních podmínek.

### Kontaktujte nás
Vážíme si transparentnosti a přístupnosti. Zástupce\*kyně Odborové organizace pracujících Microsoftu můžete kdykoli kontaktovat na adrese [microsoft@ictunion.cz](mailto:microsoft@ictunion.cz) nebo se můžete obrátit na odborovou organizátorku na telefonním čísle +420 739 547 927. Uvítáme vaši zpětnou vazbu, dotazy a návrhy, které nám pomohou s vytvořením příznivého a posilujícího pracovního prostředí pro všechny. 

### Připojte se k nám při posilování postavení pracujících ve společnosti Microsoft po celém světě! 
Pracujme společně na posílení postavení všech pracujících ve společnosti Microsoft na celém světě a podporujme kulturu spravedlnosti, transparentnosti a odpovědnosti, která je v souladu s hodnotami společnosti Microsoft. 
