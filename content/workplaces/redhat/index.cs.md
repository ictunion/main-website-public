---
title: Red Hat
subtitle: odborová organizace
email: redhat@ictunion.cz
layout: single
---

Odborová organizace pracujících v Red Hatu je kolektiv zaměstnanců a zaměstnankyň Red Hatu v České republice. Založili\*y jsme odbory pracujících, aby reprezentovaly naše společné zájmy a práva. Je to podle nás naléhavý a nezbytný krok ke zlepšení našich pracovních podmínek, k ochraně našich benefitů a k zajištění, že budeme mít hlas v transparentním rozhodovacím procesu.

## Naše poslání

Naším posláním je zastupovat společný hlas pracujících v Red Hatu v České republice a obhajovat naše práva, zlepšovat naše podmínky a prosazovat naše zájmy.

* Red Hat podle nás může být ještě lepší místo k práci, a vstup do odborů zajišťuje nejlepší platformu, kde můžou pracující vyjadřovat své starosti, sdílet perspektivy a ovlivňovat rozhodnutí, kterým často chybí transparentnost.
* Máme v úmyslu navázat demokratický a transparentní vztah s vyšším managementem a jejich reprezentanty na základě vzájemného respektu, spravedlnosti a spolupráce.
* Usilujeme vytvořit pracovní prostředí, které je pro nás všechny bezpečné, zdravé, produktivní a naplňující.
* Usilujeme vytvořit pracovní prostředí, kde jsou vyslyšeny naše hlasy, zodpovězeny naše obavy a kde zůstává prioritou náš společný blahobyt.
* Zavazujeme se k solidaritě, diverzitě, inkluzivitě a k tomu pěstovat ve firmě kulturu transparentnosti, spravedlnosti a odpovědnosti.
* Jsme přesvědčeni\*y, že každý zaměstnanec a zaměstnankyně si zaslouží, aby se s nimi jednalo s respektem a důstojně, a budeme neúnavně pracovat, abychom zajistili\*y, že naše členstvo obdrží takovou kompenzaci, benefity a pracovní podmínky, jaké si zaslouží.
* Uznáváme, že nastaly případy, kdy korporátní vedení tyto hodnoty nedodržovalo zcela, a zavazujeme se pěstovat odpovědnost skrze kolektivní akce.

Jsme Odborová organizace pracujících v Red Hatu a společně jsme silnější.
