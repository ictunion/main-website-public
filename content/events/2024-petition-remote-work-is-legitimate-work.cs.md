---
title: Práce na dálku je legitimní práce!
subTitle: Petice za svobodnou volbu mezi prací v kanceláři a na dálku
slug: petice-prace-na-dalku-je-legitimni-prace
publishDate: 2024-10-25
startDate: 2024-10-25T08:00:00.000Z
date: 2024-12-31T10:00:00.000Z
duration: 2 měsíce
place: Online
ctaType: sign
petitionId: remote-work-is-legitimate-work
---

Pracující si zaslouží právo rozhodnout se, kde budou pracovat – zda v kanceláři, nebo na dálku. **Práce na dálku není benefit, ale legitimní forma práce.**


#### My, pracující v sektoru informačních a komunikačních technologií (ICT), rozumíme svým potřebám a stylu práce nejlépe.

Věříme, že:

* Práce na dálku není luxus, ale oprávněná volba pro produktivní a smysluplnou práci.
* Máme mít právo volit mezi prací v kanceláři a prací na dálku podle toho, co nám nejlépe vyhovuje.
* Důvěra mezi pracujícími a zaměstnavateli je nezbytná. Neustálý dohled škodí produktivnímu prostředí a vytváří pouze iluzi efektivity.


#### Proto vyzýváme zaměstnavatele v ICT sektoru k:

1. Respektování autonomie pracujících a poskytnutí jim svobody volby pracovního prostředí.
2. Důvěře vůči pracujícím a nevynucování zbytečné docházky do kanceláře.
3. Uznání, že flexibilita vede k lepším výsledkům a větší spokojenosti pracujících, což má pozitivní dopad i na zaměstnavatele.


Pokud souhlasíte, že my, pracující v ICT sektoru, máme mít právo zvolit si své pracovní prostředí, podepište a sdílejte tuto petici!

Každý podpis zůstává anonymní. Jakmile dosáhneme 1 000 podpisů, zašleme naše požadavky asociaci ABSL (Association of Business Service Leaders) a velkým IT společnostem, které určují podmínky na trhu, jako jsou Microsoft, Red Hat, IBM, Infosys, Accenture a Gen Digital. Pojďme společně posunout ICT sektor kupředu!
