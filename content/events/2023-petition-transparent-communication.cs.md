---
title: Petice za transparentní komunikaci a ochranu zaměstnaneckých benefitů pro pracující v ICT sektoru
subtitle: Petice
publishDate: 2023-09-18
startDate: 2023-09-18T00:00:00.000Z
date: 2024-04-01T00:00:00.000Z
duration: 6 months
place: Online
ctaType: sign
petitionId: prestante-snizovat-hodnotu-nasi-prace-stop-diminishing-the-value-of-our-work
---
# **Přestaňte snižovat hodnotu naší práce: Petice za transparentní komunikaci a ochranu zaměstnaneckých benefitů pro pracující v ICT sektoru**

**My, pracující v sektoru informačních a komunikačních technologií (ICT), chceme adresovat trend snižování hodnoty naší práce. Přestože pro naše zaměstnavatele a klienty trvale vykonáváme kvalitní práci, čelíme nárůstu netransparentní komunikace a rušení zaměstnaneckých benefitů ze strany našich zaměstnavatelů. To vše negativně ovlivňuje rovnováhu mezi naším pracovním a soukromým životem a spokojenost s prací.**

Jako pracující v ICT sektoru máme svou práci upřímně rádi. Když však naši zaměstnavatelé s námi nekomunikují transparentně a ruší naše zaměstnanecké benefity, vytváří tak pocit neúcty k nám a naší práci. **Rozhodnutí, která nás ovlivňují, jsou domluvená za zavřenými dveřmi, bez jasné a včasné komunikace s námi. My se ovšem chceme podílet na směřování naší práce a pracovních rolí a být součástí otevřené a upřímné diskuse.** Navíc, námi ceněné zaměstnanecké benefity, jako jsou další sick days, flexibilní pracovní doba nebo výkonnostní prémie jsou v tichosti výrazně kráceny. Rušení těchto benefitů negativně ovlivňuje naši schopnost sladit pracovní a osobní život.

**Zasloužíme si uznání, respekt a projednání našich požadavků.** To vše proto, abychom mohli efektivně vykonávat svou práci a udržet svůj pracovní výkon i dlouhodobě.

## **Pro zachování hodnoty naší práce požadujeme:**

1. **Transparentní komunikaci:** Chceme od zaměstnavatele jasnou a otevřenou komunikaci. Včasné informování o změnách pracovních pozic, finančním odměňování nebo organizačních změnách je naším právem. Chceme být přítomni těmto rozhodovacím procesům, abychom měli jistotu, že náš hlas bude vyslyšen a naše obavy budou zohledněny.
2. **Ochranu zaměstnaneckých benefitů:** Trváme na ochraně zásadních zaměstnaneckých benefitů, jako jsou dodatečné sick days, pružná pracovní doba nebo výkonnostní prémie. Tyto benefity přispívají ke zdravější rovnováze mezi pracovním a soukromým životem a umožňují nám profesně se rozvíjet.

Jsme nedílnou součástí úspěchu a růstu společností. Je načase připomenout našim zaměstnavatelům, že jsme jejich cennou součástí, která si zaslouží respekt a uznání.

**Pokud s našimi požadavky souhlasíte, podepište petici.** Každý hlas je důležitý a dodá důležitost vzkazu našim zaměstnavatelům. Můžete si být jistí, že každý podpis zůstane anonymní. Po dosažení 1 000 podpisů předáme tyto požadavky společnostem, které v České republice určují směrování pracovního trhu, jako jsou IBM, Microsoft, SAP, Honeywell, Oracle a Siemens.
